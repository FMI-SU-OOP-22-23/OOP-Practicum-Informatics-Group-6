# Структури, изброими типове и битови полета

## Задача 1 :triangular_ruler:
[Задачата за структури от курса по УП](https://github.com/ddimitrov-fmi/up-2022-2023/tree/master/practicum_inf/group%206/Week12-Structs/lab)

## Задача 2 :microphone:
Гошо е най-големият купонджия в Студентски град - за него е по-важно да посещава редовно участията на любимите си изпълнители по дискотеките, отколкото да посещава лекции и упражнения (*на кого са му притрябвали ООП и Алгебра...*). Гошо иска да си направи систематизиран график за текущата седмица, с помощта на който никога няма да пропусне участие (*ако някога случайно изтърве участие на Галена, няма да може да си го прости*). Помогнете му, като реализирате структура `Performance`, която съдържа име на изпълнител и място на участието (символни низове, заделени с точна големина), както и ден от седмицата, в който ще бъде участието. За да представите деня от седмицата, създайте подходящ изброим тип.

**Бонус:** Създайте масив от участия за текущата седмица и го сортирайте според деня от седмицата.

## Задача 3 :red_circle::green_circle::large_blue_circle:
Реализирайте структура от битови полета `RGB`, съдържаща три полета, репрезентиращи трите основни цвята - червено, зелено и синьо. Полетата трябва да бъдат целочислени, приемащи стойности от 0 до 255. Създайте инстанция на структурата, представяща цвета жълто (255, 255, 0).

## Задача 4 :open_file_folder:
Реализирайте структура от битови полета `FilePermissions`, даваща информация за правата на ползване върху файл или директория в операционната система. Тя трябва да съдържа по три полета (права за четене, писане и изпълнение) за текущия потребител, за групата и за всички останали. От стандартния вход прочете символен низ (с дължина 9), даващ информация за правата на ползване на някакъв файл, и според тази информация запълнете инстанция на вашата структура и изведете битовите маски на екрана.
```
Вход:
rwxr-xr-x

Обяснение:
Текущият потребител има право да чете, да пише и да изпълнява файла.
Групата има право за чете и да го изпълнява, но няма права да пише във файла.
Всички останали имат същите права като на групата.

Изход: (отпечатване на всички полета на структурата)
Owner permissions: 111
Group permissions: 101
Others permissions: 101
```